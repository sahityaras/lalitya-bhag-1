<?xml version='1.0' encoding='utf-8'?>
<!DOCTYPE html>
<html xmlns="http://www.w3.org/1999/xhtml" xmlns:epub="http://www.idpf.org/2007/ops" epub:prefix="z3998: http://www.daisy.org/z3998/2012/vocab/structure/#" lang="ne" xml:lang="ne">
  <head>
    <title>काल-महिमा</title>
    <link href="../styles/global.css" rel="stylesheet" type="text/css"/>
  </head>
  <body>
    <div class="mw-content-ltr mw-parser-output" dir="ltr" lang="en-GB"><div class="prp-pages-output" lang="ne">
<span/><div class="chapter-title" style="text-align:center;"><span style="font-size:144%;"><b>काल-महिमा</b></span></div>
<div style="text-indent:0; position:relative; margin:0 auto; text-align:left; display:table; width:auto;">
<div class="poem">
<p><span style="display:inline-block; text-align:center; width:100% ;">(१)</span><br/>
भाका, भूल, दया, क्षमा र ममता, सन्तोष जान्दैन त्यो<br/>
<span class="mw-poem-indented" style="display: inline-block; margin-inline-start: 2em;">इन्द्रै बिन्ति गरून्‌ झुकेर पदमा, त्यो बिन्ति मान्दैन त्यो । </span><br/>
थुप्रोमा उधिनी मिठो र नमिठो छुट्‌ट्याइ छान्दैन त्यो<br/>
<span class="mw-poem-indented" style="display: inline-block; margin-inline-start: 2em;">खाता जाँचि सबै दुरुस्त नबुझी बिर्सेर हान्दैन त्यो ॥</span><br/>
<br/>
<span style="display:inline-block; text-align:center; width:100% ;">(२)</span><br/>
राजा रङ्क सबै समान उसका, वैषम्य गर्दैन त्यो<br/>
<span class="mw-poem-indented" style="display: inline-block; margin-inline-start: 2em;">आयो, टप्प टिप्यो, लग्यो, मिति पुग्यो, टारेर टर्दैन त्यो ।</span><br/>
लाखौँ  औषधि, अस्त्र-शस्त्र-महिमा देखेर डर्दैन त्यो<br/>
<span class="mw-poem-indented" style="display: inline-block; margin-inline-start: 2em;">व्याधा-तुल्य लुकेर चल्दछ सदा, मारेर मर्दैन त्यो ॥</span>
</p>
</div>
<p> <span/>
</p>
<div class="poem">
<p><span style="display:inline-block; text-align:center; width:100% ;">(३)</span><br/>
आँसूको दहमा नुहाउँछ चिसो पानी रुचाउन्न त्यो<br/>
<span class="mw-poem-indented" style="display: inline-block; margin-inline-start: 2em;">सुक्खा जर्जर अस्थिपञ्जर-विना शय्या बनाउन्न त्यो । </span><br/>
मैलो भस्म-सिवाय अङ्गभरमा केही लगाउन्न त्यो<br/>
<span class="mw-poem-indented" style="display: inline-block; margin-inline-start: 2em;">हाहाकार सरी मिठो अरु कुनै सङ्गीत गाउन्न त्यो ॥</span><br/>
<br/>
<span style="display:inline-block; text-align:center; width:100% ;">(४)</span><br/>
जो जो मिल्छ सुलुक्क निल्छ, मुखमा हाली चपाउन्न त्यो<br/>
<span class="mw-poem-indented" style="display: inline-block; margin-inline-start: 2em;">थाल्यो च्वाम्म सबै चपाउन भने आहार पाउन्न त्यो ।</span><br/>
जत्ती निल्छ उती उकेल्दछ पनी, केही पचाउन्न त्यो<br/>
<span class="mw-poem-indented" style="display: inline-block; margin-inline-start: 2em;">यै चालासित कल्प-कल्प कहिल्यै खाई अघाउन्न त्यो ॥</span>
</p>
</div>
</div>
</div>
</div>
  </body>
</html>
