<?xml version='1.0' encoding='utf-8'?>
<!DOCTYPE html>
<html xmlns="http://www.w3.org/1999/xhtml" xmlns:epub="http://www.idpf.org/2007/ops" epub:prefix="z3998: http://www.daisy.org/z3998/2012/vocab/structure/#" lang="ne" xml:lang="ne">
  <head>
    <title>धन-महिमा</title>
    <link href="../styles/global.css" rel="stylesheet" type="text/css"/>
  </head>
  <body>
    <div class="mw-content-ltr mw-parser-output" dir="ltr" lang="en-GB"><div class="prp-pages-output" lang="ne">
<span/><div class="chapter-title" style="text-align:center;"><span style="font-size:144%;"><b>धन-महिमा</b></span></div>
<div style="text-indent:0; position:relative; margin:0 auto; text-align:left; display:table; width:auto;">
<div class="poem">
<p><span style="display:inline-block; text-align:center; width:100% ;">(१)</span><br/>
मनुष्यको जीवन-वृक्षलाई<br/>
<span class="mw-poem-indented" style="display: inline-block; margin-inline-start: 2em;">अमन्द आनन्द-सुधा दिलाई ।</span><br/>
बडो उज्यालो रसिलो सदैव<br/>
<span class="mw-poem-indented" style="display: inline-block; margin-inline-start: 2em;">गराउन मुख्य धनै छ दैव ॥</span><br/>
<br/>
<span style="display:inline-block; text-align:center; width:100% ;">(२)</span><br/>
विपन्न, सम्पन्न, अशक्त, शक्त,<br/>
<span class="mw-poem-indented" style="display: inline-block; margin-inline-start: 2em;">अयोग्य योग्याऽऽदिक यो विभक्त ।</span><br/>
प्रपञ्च, जो हो उसको प्रधान<br/>
<span class="mw-poem-indented" style="display: inline-block; margin-inline-start: 2em;">निदान खाली धनलाई जान ।</span><br/>
<br/>
<span style="display:inline-block; text-align:center; width:100% ;">(३)</span><br/>
सभा, कला-कौशल, खेति-पाती<br/>
लगान वाणिज्य अनेक भाँति ।<br/>
सुधार, शिक्षाऽऽदि सबै प्रपञ्च,<br/>
धनै भए मात्र बनी-रहन्छ ॥
</p>
</div>
<p> <span/>
</p>
<div class="poem">
<p><span style="display:inline-block; text-align:center; width:100% ;">(४)</span><br/>
यथार्थमा हेर मनुष्यलाई<br/>
<span class="mw-poem-indented" style="display: inline-block; margin-inline-start: 2em;">मनुष्यताको सँगमा मिलाई ।</span><br/>
चढाउने उन्नति-शैल-माथि<br/>
<span class="mw-poem-indented" style="display: inline-block; margin-inline-start: 2em;">धनै छ यौटा स्पृहणीय साथी ।</span><br/>
<br/>
<span style="display:inline-block; text-align:center; width:100% ;">(५)</span><br/>
धनै भए लभ्य छ गाँस, वास<br/>
<span class="mw-poem-indented" style="display: inline-block; margin-inline-start: 2em;">धनै भए मात्र रहन्छ सास ।</span><br/>
धनै छ सर्वोत्तम सार जे छ<br/>
<span class="mw-poem-indented" style="display: inline-block; margin-inline-start: 2em;">सबै धनैमा लटकी-रहेछ ।</span><br/>
<br/>
<span style="display:inline-block; text-align:center; width:100% ;">(६)</span><br/>
कसेर चारैतिरबाट ल्याई<br/>
<span class="mw-poem-indented" style="display: inline-block; margin-inline-start: 2em;">नचाउने नित्य मनुष्यलाई ।</span><br/>
रहेछ एकै धन-नाम खास<br/>
<span class="mw-poem-indented" style="display: inline-block; margin-inline-start: 2em;">महेशको मोहन मन्त्र-पाश ॥</span><br/>
<br/>
<span style="display:inline-block; text-align:center; width:100% ;">(७)</span><br/>
अशेष यो विश्वविषे विशेष<br/>
<span class="mw-poem-indented" style="display: inline-block; margin-inline-start: 2em;">लगाइ आँखाकन लेश लेश ।</span><br/>
विचार आफैँ बुझ हाव-भाव<br/>
<span class="mw-poem-indented" style="display: inline-block; margin-inline-start: 2em;">रहेछ कस्तो धनको प्रभाव ?</span>
</p>
</div>
<p> <span/>
</p>
<div class="poem">
<p><span style="display:inline-block; text-align:center; width:100% ;">(८)</span><br/>
यसो गरे देखि यती हुनेछ<br/>
<span class="mw-poem-indented" style="display: inline-block; margin-inline-start: 2em;">यती भए दुर्लभ फेरि के छ ?</span><br/>
भनेर खाली धनका निमित्त<br/>
<span class="mw-poem-indented" style="display: inline-block; margin-inline-start: 2em;">समस्त संसार छ यो प्रवृत्त ॥</span><br/>
<br/>
<span style="display:inline-block; text-align:center; width:100% ;">(९)</span><br/>
बुझ्यौ जहाँसम्म रहन्छ सास<br/>
<span class="mw-poem-indented" style="display: inline-block; margin-inline-start: 2em;">सदा उहाँसम्म धनाऽऽभिलाष ।</span><br/>
अखण्डता-साथ बनी-रहन्छ<br/>
<span class="mw-poem-indented" style="display: inline-block; margin-inline-start: 2em;">पुग्यो मलाई कुनचाहिँ भन्छ ? ॥</span><br/>
<br/>
<span style="display:inline-block; text-align:center; width:100% ;">(१०)</span><br/>
पुगी-सक्यो प्राण सबै गलामा<br/>
<span class="mw-poem-indented" style="display: inline-block; margin-inline-start: 2em;">परीरहेको छ अघोर धामा ।</span><br/>
तथापि पाए धनको प्रसङ्ग<br/>
<span class="mw-poem-indented" style="display: inline-block; margin-inline-start: 2em;">पुलुक्क हेरीकन हुन्छ दङ्ग ॥</span><br/>
<br/>
<span style="display:inline-block; text-align:center; width:100% ;">(११)</span><br/>
लिएर साधारण भिक्षुलाई<br/>
<span class="mw-poem-indented" style="display: inline-block; margin-inline-start: 2em;">ठुला ठुला भूपतिसम्मलाई ।</span><br/>
विशाल आशामय पाश हाली<br/>
<span class="mw-poem-indented" style="display: inline-block; margin-inline-start: 2em;">घिसारने मुख्य धनै छ खालि ॥</span>
</p>
</div>
<p> <span/>
</p>
<div class="poem">
<p><span style="display:inline-block; text-align:center; width:100% ;">(१२)</span><br/>
विरक्त बन्छ, व्यवहार लिन्नँ<br/>
<span class="mw-poem-indented" style="display: inline-block; margin-inline-start: 2em;">कलत्र-पुत्राऽऽदि कुनै म छुन्नँ ॥</span><br/>
भनी मुडायो शिर, किन्तु आँखा<br/>
<span class="mw-poem-indented" style="display: inline-block; margin-inline-start: 2em;">बनीरहेका धनमा चनाखा ॥</span><br/>
<br/>
<span style="display:inline-block; text-align:center; width:100% ;">(१३)</span><br/>
गुणी विवेकी, कवि, साधु, सन्त<br/>
<span class="mw-poem-indented" style="display: inline-block; margin-inline-start: 2em;">बडे बडे पण्डितजी, महन्त ।</span><br/>
सबै जनाका धन देखदामा<br/>
<span class="mw-poem-indented" style="display: inline-block; margin-inline-start: 2em;">हुने दुवै नेत्र बिछट्ट लामा ॥</span><br/>
<br/>
<span style="display:inline-block; text-align:center; width:100% ;">(१४)</span><br/>
जती तिमी हेर, जती विचार,<br/>
<span class="mw-poem-indented" style="display: inline-block; margin-inline-start: 2em;">जतीसुकै निर्मल चित्त पार ।</span><br/>
सबै जना यै मनमोहकारी-<br/>
<span class="mw-poem-indented" style="display: inline-block; margin-inline-start: 2em;">स्वरूपधारी धनका भिखारी ॥</span><br/>
<br/>
<span style="display:inline-block; text-align:center; width:100% ;">(१५)</span><br/>
विचार, विद्या, बल, शक्ति, तत्त्व<br/>
<span class="mw-poem-indented" style="display: inline-block; margin-inline-start: 2em;">विवेक, फुर्ती, पटुता, महत्त्व ।</span><br/>
सबै कुराको धनमा छ वास,<br/>
<span class="mw-poem-indented" style="display: inline-block; margin-inline-start: 2em;">धनै छ सांसारिक सार खास ॥</span>
</p>
</div>
<p> <span/>
</p>
<div class="poem">
<p><span style="display:inline-block; text-align:center; width:100% ;">(१६)</span><br/>
सदा नयाँ मङ्गलका तरङ्ग<br/>
<span class="mw-poem-indented" style="display: inline-block; margin-inline-start: 2em;">प्रसन्नता, कौतुक, केलि-रङ्ग ।</span><br/>
बहाड, वैचित्र्य, विनोद, वाद<br/>
<span class="mw-poem-indented" style="display: inline-block; margin-inline-start: 2em;">सबै कुरा हो धनको प्रसाद ॥</span><br/>
<br/>
<span style="display:inline-block; text-align:center; width:100% ;">(१७)</span><br/>
धनै छ आराध्य, धनै प्रणम्य<br/>
<span class="mw-poem-indented" style="display: inline-block; margin-inline-start: 2em;">धनै महामान्य र पूज्य रम्य ।</span><br/>
धनै यशोमूल, धनै प्रतिष्ठा<br/>
<span class="mw-poem-indented" style="display: inline-block; margin-inline-start: 2em;">सबै कुराको धनमा छ निष्ठा ॥</span><br/>
<br/>
<span style="display:inline-block; text-align:center; width:100% ;">(१८)</span><br/>
घमण्ड, ढाँचा, छल, दम्भ, पाप,<br/>
<span class="mw-poem-indented" style="display: inline-block; margin-inline-start: 2em;">अमर्ष, दौर्जन्य, पराऽऽभिताप ।</span><br/>
असत्य, शाठ्याऽऽदिक दोष-धारा<br/>
<span class="mw-poem-indented" style="display: inline-block; margin-inline-start: 2em;">धन-प्रभाभित्र दबिन्छ सारा ॥</span><br/>
<br/>
<span style="display:inline-block; text-align:center; width:100% ;">(१९)</span><br/>
उदार, सर्वज्ञ, सुयोग्य, ठालु,<br/>
<span class="mw-poem-indented" style="display: inline-block; margin-inline-start: 2em;">बडो महात्मा, चतुरो, सिपालु ।</span><br/>
हुनू छ सर्वोत्तम मान्य माऊ<br/>
<span class="mw-poem-indented" style="display: inline-block; margin-inline-start: 2em;">भने बुझ्यो खालि धनै कमाऊ  ॥</span>
</p>
</div>
<p> <span/>
</p>
<div class="poem">
<p><span style="display:inline-block; text-align:center; width:100% ;">(२०)</span><br/>
विनोद, चातुर्य, विचार, शक्ति,<br/>
<span class="mw-poem-indented" style="display: inline-block; margin-inline-start: 2em;">महत्त्व, सौजन्य, विवेक, भक्ति ।</span><br/>
गुणज्ञता, भोग, विलास, चैन<br/>
<span class="mw-poem-indented" style="display: inline-block; margin-inline-start: 2em;">असाध्य केही धनबाट छैन ॥</span><br/>
<br/>
<span style="display:inline-block; text-align:center; width:100% ;">(२१)</span><br/>
लिएर शास्त्रीय ठुला किताप<br/>
<span class="mw-poem-indented" style="display: inline-block; margin-inline-start: 2em;">बढाउने हो किन दुःख, ताप ।</span><br/>
तवर्गका अन्तिम वर्ण खालि<br/>
<span class="mw-poem-indented" style="display: inline-block; margin-inline-start: 2em;">पढी दुईटा वन भाग्यशाली ॥</span><br/>
<br/>
<span style="display:inline-block; text-align:center; width:100% ;">(२२)</span><br/>
सुरूपधारी छ, गुणी, युवा छ<br/>
<span class="mw-poem-indented" style="display: inline-block; margin-inline-start: 2em;">प्रवृत्ति लोकोत्तर कर्ममा छ ।</span><br/>
परन्तु पैसा नभए अभागी<br/>
<span class="mw-poem-indented" style="display: inline-block; margin-inline-start: 2em;">गनिन्छ छोटो मतिहीन दागी ॥</span><br/>
<br/>
<span style="display:inline-block; text-align:center; width:100% ;">(२३)</span><br/>
विचार, विद्या, विनयाऽऽदि जानी<br/>
<span class="mw-poem-indented" style="display: inline-block; margin-inline-start: 2em;">हुँदैन कोही पनि भाग्यमानी ।</span><br/>
यथार्थमा भाग्य भनेर नित्य<br/>
<span class="mw-poem-indented" style="display: inline-block; margin-inline-start: 2em;">पुकारिने वस्तु छ एक वित्त ॥</span>
</p>
</div>
<p> <span/>
</p>
<div class="poem">
<p><span style="display:inline-block; text-align:center; width:100% ;">(२४)</span><br/>
हुँदै नहोस्‌ क्यै गुण, शील, खूपी<br/>
<span class="mw-poem-indented" style="display: inline-block; margin-inline-start: 2em;">स्वरूपमा होस्‌ बहुतै कुरूपी ।</span><br/>
तथाऽपि मानिन्छ धनी मनुष्य<br/>
<span class="mw-poem-indented" style="display: inline-block; margin-inline-start: 2em;">जताततै यो बुझनू अवश्य ॥</span><br/>
<br/>
<span style="display:inline-block; text-align:center; width:100% ;">(२५)</span><br/>
धनै भए मात्र रहन्छ मान<br/>
<span class="mw-poem-indented" style="display: inline-block; margin-inline-start: 2em;">धनै भए हुन्न फिका जमान ।</span><br/>
धनै भए बन्दछ बुद्धिमान<br/>
<span class="mw-poem-indented" style="display: inline-block; margin-inline-start: 2em;">धनै भए मिल्छ ठुलो कमान ॥</span><br/>
<br/>
<span style="display:inline-block; text-align:center; width:100% ;">(२६)</span><br/>
जसो गरी हुन्छ धन-प्रवाह<br/>
<span class="mw-poem-indented" style="display: inline-block; margin-inline-start: 2em;">सदा बहाई बन 'वाह वाह' ।</span><br/>
हुनेछ धारो धनको पियारो<br/>
<span class="mw-poem-indented" style="display: inline-block; margin-inline-start: 2em;">सुक्यो भने लोक सबै अँध्यारो ॥</span><br/>
<br/>
<span style="display:inline-block; text-align:center; width:100% ;">(२७)</span><br/>
धनै छ यागाऽऽदिक-धर्म-हेतु<br/>
<span class="mw-poem-indented" style="display: inline-block; margin-inline-start: 2em;">धनै छ भाग्योदधिमाथि सेतु !</span><br/>
धनै भए मान्दछ राहु केतु<br/>
<span class="mw-poem-indented" style="display: inline-block; margin-inline-start: 2em;">धनै छ सर्वोत्तम भाग्य-केतु ॥</span>
</p>
</div>
<p> <span/>
</p>
<div class="poem">
<p><span style="display:inline-block; text-align:center; width:100% ;">(२८)</span><br/>
कमाइ पैसा धनधान्य-शाली<br/>
<span class="mw-poem-indented" style="display: inline-block; margin-inline-start: 2em;">बनेर ऐनातिर एकपालि ।</span><br/>
लगाउ आँखा, मनमा विचार<br/>
<span class="mw-poem-indented" style="display: inline-block; margin-inline-start: 2em;">यथार्थमा कौन रहेछ सार ? ॥</span><br/>
<br/>
<span style="display:inline-block; text-align:center; width:100% ;">(२९)</span><br/>
प्रशस्त पैसा मुठिभित्र राख<br/>
<span class="mw-poem-indented" style="display: inline-block; margin-inline-start: 2em;">गरी कडा शब्द गरीब डाक ।</span><br/>
दिमाक देखाउ, लगाउ धाक<br/>
<span class="mw-poem-indented" style="display: inline-block; margin-inline-start: 2em;">नहाँकिने के छ ? एथेष्ट हाँक ॥</span><br/>
<br/>
<span style="display:inline-block; text-align:center; width:100% ;">(३०)</span><br/>
फिजी नयाँ लम्पट बेस बेस<br/>
<span class="mw-poem-indented" style="display: inline-block; margin-inline-start: 2em;">लिएर बालिष्टविषे अडेस ।</span><br/>
जहाँ जसो भन्छ धनी मनुष्य<br/>
<span class="mw-poem-indented" style="display: inline-block; margin-inline-start: 2em;">उहाँ उसै हुन्छ बुझ्यौ अवश्य ॥</span><br/>
<br/>
<span style="display:inline-block; text-align:center; width:100% ;">(३१)</span><br/>
लगाइ घेरा धनवान-नेरा<br/>
<span class="mw-poem-indented" style="display: inline-block; margin-inline-start: 2em;">खडा नयाँ मित्रहरू घनेरा ।</span><br/>
दरिद्रता खास उनै पुराना<br/>
<span class="mw-poem-indented" style="display: inline-block; margin-inline-start: 2em;">जहान आपस्त पनी बिराना ॥</span>
</p>
</div>
<p> <span/>
</p>
<div class="poem">
<p><span style="display:inline-block; text-align:center; width:100% ;">(३२)</span><br/>
विचार चारैतिरबाट बात<br/>
<span class="mw-poem-indented" style="display: inline-block; margin-inline-start: 2em;">बताउ छोडीकन पक्षपात ।</span><br/>
यथार्थमा यो धनदेखि अन्त<br/>
<span class="mw-poem-indented" style="display: inline-block; margin-inline-start: 2em;">कहाँ छ माया, ममता दुरन्त ॥</span><br/>
<br/>
<span style="display:inline-block; text-align:center; width:100% ;">(३३)</span><br/>
अधीन-वर्ती धनकल्पवृक्ष<br/>
<span class="mw-poem-indented" style="display: inline-block; margin-inline-start: 2em;">खडा परे (डे)को छ भने समक्ष ।</span><br/>
समस्त सांसारिक वस्तु-जात<br/>
<span class="mw-poem-indented" style="display: inline-block; margin-inline-start: 2em;">यथेच्छ मिल्छन्‌ सब हात हात ॥</span><br/>
<br/>
<span style="display:inline-block; text-align:center; width:100% ;">(३४)</span><br/>
<sup class="reference" id="cite_ref-1"><a href="#cite_note-1"><span class="cite-bracket">[</span>१<span class="cite-bracket">]</span></a></sup>धनाऽभिधा कल्पलता चढाई<br/>
<span class="mw-poem-indented" style="display: inline-block; margin-inline-start: 2em;">शिंगार यो जीवन-वृक्षलाई ।</span><br/>
यसो भएदेखि विना-प्रयास<br/>
<span class="mw-poem-indented" style="display: inline-block; margin-inline-start: 2em;">बहन्छ साऽऽनन्द सदा सुवास ॥</span>
</p>
</div>
</div>
</div>
<div class="mw-references-wrap"><ol class="references" lang="ne">
<li id="cite_note-1"><span class="mw-cite-backlink"><a href="#cite_ref-1">↑</a></span> <span class="reference-text">(यो कविता ने.भा.प्र. समितिको सुरुमा तेस्रो श्रेणीमा पढ्ने<br/>
बालकका निमित्त लेखिएको हो ।  -लेखक)</span>
</li>
</ol></div>
</div>
  </body>
</html>
