<?xml version='1.0' encoding='utf-8'?>
<!DOCTYPE html>
<html xmlns="http://www.w3.org/1999/xhtml" xmlns:epub="http://www.idpf.org/2007/ops" epub:prefix="z3998: http://www.daisy.org/z3998/2012/vocab/structure/#" lang="ne" xml:lang="ne">
  <head>
    <title>पिँजराको सुगा</title>
    <link href="../styles/global.css" rel="stylesheet" type="text/css"/>
  </head>
  <body>
    <div class="mw-content-ltr mw-parser-output" dir="ltr" lang="en-GB"><div class="prp-pages-output" lang="ne">
<span/><div class="chapter-title" style="text-align:center;"><span style="font-size:144%;"><b>पिँजराको सुगा</b></span></div>
<div style="text-indent:0; position:relative; margin:0 auto; text-align:left; display:table; width:auto;">
<div class="poem">
<p><span style="display:inline-block; text-align:center; width:100% ;">(१)</span><br/>
बालक बबुरो द्विज शुकनामा<br/>
<span class="mw-poem-indented" style="display: inline-block; margin-inline-start: 2em;">हूँ, म परेको छू पिँजरामा ।</span><br/>
मकन हरे ! शिव ! शान्ति र चैन<br/>
<span class="mw-poem-indented" style="display: inline-block; margin-inline-start: 2em;">सपनाबिच पनि रतिभर छैन ।</span><br/>
<br/>
<span style="display:inline-block; text-align:center; width:100% ;">(२)</span><br/>
मेरा बान्धव बाबु र आमा<br/>
<span class="mw-poem-indented" style="display: inline-block; margin-inline-start: 2em;">बस्छन्‌ वनका एक कुनामा ।</span><br/>
कोसित पोखूँ  मनको ताप<br/>
<span class="mw-poem-indented" style="display: inline-block; margin-inline-start: 2em;">गरदै पिँजराबाट विलाप ॥</span><br/>
<br/>
<span style="display:inline-block; text-align:center; width:100% ;">(३)</span><br/>
आँसु बगाई कहिले रुन्छु<br/>
<span class="mw-poem-indented" style="display: inline-block; margin-inline-start: 2em;">कहिले मुर्दा-तुल्य म हुन्छु ।</span><br/>
कहिले पागल सरि उफ्रन्छु<br/>
<span class="mw-poem-indented" style="display: inline-block; margin-inline-start: 2em;">केवल वनका सुख सम्झन्छु ॥</span>
</p>
</div>
<p> <span/>
</p>
<div class="poem">
<p><span style="display:inline-block; text-align:center; width:100% ;">(४)</span><br/>
फलफुल खाई नित्य रमाई<br/>
<span class="mw-poem-indented" style="display: inline-block; margin-inline-start: 2em;">वनमा फिरने बिचरालाई ।</span><br/>
विधिले पार्‍यो पिँजरा-भित्र<br/>
<span class="mw-poem-indented" style="display: inline-block; margin-inline-start: 2em;">कर्म हरे ! शिव ! हुन्छ विचित्र ।</span><br/>
<br/>
<span style="display:inline-block; text-align:center; width:100% ;">(५)</span><br/>
कति फिरदो हूँ कति उड्दो हूँ<br/>
<span class="mw-poem-indented" style="display: inline-block; margin-inline-start: 2em;">कति कति देशान्तर डुल्दो हूँ ।</span><br/>
दैव ! हरे ! किन बालकलाई<br/>
<span class="mw-poem-indented" style="display: inline-block; margin-inline-start: 2em;">बन्धन पार्‍यौ व्यर्थ भुलाई ॥</span><br/>
<br/>
<span style="display:inline-block; text-align:center; width:100% ;">(६)</span><br/>
शीतल पानी कुञ्ज-निवास<br/>
<span class="mw-poem-indented" style="display: inline-block; margin-inline-start: 2em;">भोजन मीठो फलको खास ।</span><br/>
त्यो सब हुनगो आज विनाश<br/>
<span class="mw-poem-indented" style="display: inline-block; margin-inline-start: 2em;">बाँकि छ एकै मनको त्रास ॥</span><br/>
<br/>
<span style="display:inline-block; text-align:center; width:100% ;">(७)</span><br/>
हरियो वनको शीतल छाया<br/>
<span class="mw-poem-indented" style="display: inline-block; margin-inline-start: 2em;">बान्धवसँगको मोह र माया ।</span><br/>
डुलनू फिरनू फलफुल खाई<br/>
<span class="mw-poem-indented" style="display: inline-block; margin-inline-start: 2em;">सपनामय भो हाय ! मलाई ।</span>
</p>
</div>
<p> <span/>
</p>
<div class="poem">
<p><span style="display:inline-block; text-align:center; width:100% ;">(८)</span><br/>
वृद्ध महातुर बाबा जननी<br/>
<span class="mw-poem-indented" style="display: inline-block; margin-inline-start: 2em;">आँसु खसाली दीन बनी ।</span><br/>
नित्य रुँदा हुन्‌ हाय ! ! विधाता !<br/>
<span class="mw-poem-indented" style="display: inline-block; margin-inline-start: 2em;">तोडिदियौ किन त्यो दृढनाता ?</span><br/>
<br/>
<span style="display:inline-block; text-align:center; width:100% ;">(९)</span><br/>
वरिपरि वैरीहरु छन्‌ सारा<br/>
<span class="mw-poem-indented" style="display: inline-block; margin-inline-start: 2em;">छैन कतैतिर कोहि सहारा ।</span><br/>
के गरुँ ! कसरी उम्की-जाऊँ ?<br/>
<span class="mw-poem-indented" style="display: inline-block; margin-inline-start: 2em;">कोसित मनको दर्द बिसाऊँ ?</span><br/>
<br/>
<span style="display:inline-block; text-align:center; width:100% ;">(१०)</span><br/>
यो सब गगनैभरमा खास<br/>
<span class="mw-poem-indented" style="display: inline-block; margin-inline-start: 2em;">जसका हुन्थे भोग-विलास ।</span><br/>
उसको अब हा ! ! जीवन-पात्र<br/>
<span class="mw-poem-indented" style="display: inline-block; margin-inline-start: 2em;">केवल सानू पिँजरा मात्र ॥</span><br/>
<br/>
<span style="display:inline-block; text-align:center; width:100% ;">(११)</span><br/>
पिँजरा फोरूँ भनिकन चुच्चो<br/>
<span class="mw-poem-indented" style="display: inline-block; margin-inline-start: 2em;">बलसँग धसदा भो सब बुच्चो ।</span><br/>
बेसरि कुँजिए पक्ष र पाउ<br/>
<span class="mw-poem-indented" style="display: inline-block; margin-inline-start: 2em;">कसरी अब हा ! ! काल बिताऊँ  ॥</span>
</p>
</div>
<p> <span/>
</p>
<div class="poem">
<p><span style="display:inline-block; text-align:center; width:100% ;">(१२)</span><br/>
कहिले ठण्डी कहिले धूप<br/>
<span class="mw-poem-indented" style="display: inline-block; margin-inline-start: 2em;">कहिले बकबक, कहिले चूप ।</span><br/>
बालकहरुको मनअनुसार<br/>
<span class="mw-poem-indented" style="display: inline-block; margin-inline-start: 2em;">हुन्छ निरन्तर भाग्य-विचार ॥</span><br/>
<br/>
<span style="display:inline-block; text-align:center; width:100% ;">(१३)</span><br/>
भाग्य-तमासा जब सम्झन्छु<br/>
<span class="mw-poem-indented" style="display: inline-block; margin-inline-start: 2em;">अनि पछि सिल्ली-तुल्य म हुन्छु ।</span><br/>
आँसु बहन्छन्‌ छाति चिरिन्छ<br/>
<span class="mw-poem-indented" style="display: inline-block; margin-inline-start: 2em;">चित्त निरन्तर रोइरहन्छ ॥</span><br/>
<br/>
<span style="display:inline-block; text-align:center; width:100% ;">(१४)</span><br/>
उठ्दछ मनमा घोर तरङ्ग<br/>
<span class="mw-poem-indented" style="display: inline-block; margin-inline-start: 2em;">सबतिर हेरी हुन्छु भरङ्ग ।</span><br/>
प्राण नजाने काल नआई<br/>
<span class="mw-poem-indented" style="display: inline-block; margin-inline-start: 2em;">के गरि कसरी बाँचूँ हाइ ! !</span><br/>
<br/>
<span style="display:inline-block; text-align:center; width:100% ;">(१५)</span><br/>
खानु छ खाली तौली धान<br/>
<span class="mw-poem-indented" style="display: inline-block; margin-inline-start: 2em;">त्यो पनि आधा पेट छ जान ।</span><br/>
हेर्दछु भाँडो पानी छैन<br/>
<span class="mw-poem-indented" style="display: inline-block; margin-inline-start: 2em;">भोगिरहेछु यस्तै चैन ॥</span>
</p>
</div>
<p> <span/>
</p>
<div class="poem">
<p><span style="display:inline-block; text-align:center; width:100% ;">(१६)</span><br/>
शुष्क छ घाँटी, बन्धन चर्को<br/>
<span class="mw-poem-indented" style="display: inline-block; margin-inline-start: 2em;">बोलनुपरने झर्को अर्को ।</span><br/>
बोली नबोलूँ लट्ठि उजाई<br/>
<span class="mw-poem-indented" style="display: inline-block; margin-inline-start: 2em;">हुन्छ तयारी पीटनलाई ॥</span><br/>
<br/>
<span style="display:inline-block; text-align:center; width:100% ;">(१७)</span><br/>
यौटा भन्दछ यो हो पाजी<br/>
<span class="mw-poem-indented" style="display: inline-block; margin-inline-start: 2em;">अर्को भन्दछ यो छ बिराजी ।</span><br/>
भन्दछ तेस्रो आत्माराम !<br/>
<span class="mw-poem-indented" style="display: inline-block; margin-inline-start: 2em;">पढो पढो जी, राखो नाम !॥</span><br/>
<br/>
<span style="display:inline-block; text-align:center; width:100% ;">(१८)</span><br/>
यो कस्तो हो ? कसरी आयो ?<br/>
<span class="mw-poem-indented" style="display: inline-block; margin-inline-start: 2em;">बसिकन पिँजराबिच के खायो !</span><br/>
यो सब बुझने कोही छैन<br/>
<span class="mw-poem-indented" style="display: inline-block; margin-inline-start: 2em;">हाय ! ! यसैले मन रहँदैन ॥॥</span><br/>
<br/>
<span style="display:inline-block; text-align:center; width:100% ;">(१९)</span><br/>
जीवन अर्पी बन्धन-भित्र<br/>
<span class="mw-poem-indented" style="display: inline-block; margin-inline-start: 2em;">बोलनुपर्ने बोलि विचित्र ।</span><br/>
तैपनि चारा आधा मात्र<br/>
<span class="mw-poem-indented" style="display: inline-block; margin-inline-start: 2em;">दैव ! रहेछौ करुणा-पात्र ॥</span>
</p>
</div>
<p> <span/>
</p>
<div class="poem">
<p><span style="display:inline-block; text-align:center; width:100% ;">(२०)</span><br/>
दैव ! दिएथ्यौ तिमिले एक<br/>
<span class="mw-poem-indented" style="display: inline-block; margin-inline-start: 2em;">बोलन सक्ने शक्ति विवेक ।</span><br/>
पाइरहेँछु तेसै-द्वारा<br/>
<span class="mw-poem-indented" style="display: inline-block; margin-inline-start: 2em;">बन्धन, गाली, धम्की सारा ॥</span><br/>
<br/>
<span style="display:inline-block; text-align:center; width:100% ;">(२१)</span><br/>
मकन दिलाई सङ्कट जेल<br/>
<span class="mw-poem-indented" style="display: inline-block; margin-inline-start: 2em;">मानिस गरने कौतुक खेल ।</span><br/>
यो कस्तो हो पापाऽऽचार ! !<br/>
<span class="mw-poem-indented" style="display: inline-block; margin-inline-start: 2em;">दीन-दयालु ! लाऊ पार ॥</span><br/>
<br/>
<span style="display:inline-block; text-align:center; width:100% ;">(२२)</span><br/>
गुणको वैरी मानुष-जाति<br/>
<span class="mw-poem-indented" style="display: inline-block; margin-inline-start: 2em;">शुष्क गराई गुणिको छाती ।</span><br/>
प्राण-पखेरू नलिए-सम्म ॥<br/>
<span class="mw-poem-indented" style="display: inline-block; margin-inline-start: 2em;">खुश किन हुन्थ्यो, हाय ! अचम्म ॥</span><br/>
<br/>
<span style="display:inline-block; text-align:center; width:100% ;">(२३)</span><br/>
पृथ्वीतलमा यौटासम्म<br/>
<span class="mw-poem-indented" style="display: inline-block; margin-inline-start: 2em;">मानिस बाँकी रहँदा-सम्म ।</span><br/>
नाथ ! सुगाको जन्म नहोस<br/>
<span class="mw-poem-indented" style="display: inline-block; margin-inline-start: 2em;">बल्ल मलाई आयो होस ॥<sup class="reference" id="cite_ref-1"><a href="#cite_note-1"><span class="cite-bracket">[</span>१<span class="cite-bracket">]</span></a></sup></span>
</p>
</div>
</div>
</div>
<div class="mw-references-wrap"><ol class="references" lang="ne">
<li id="cite_note-1"><span class="mw-cite-backlink"><a href="#cite_ref-1">↑</a></span> <span class="reference-text">यो कविता नेपाली तेस्रो किताबमा छापिएको हो । -लेखक</span>
</li>
</ol></div>
</div>
  </body>
</html>
