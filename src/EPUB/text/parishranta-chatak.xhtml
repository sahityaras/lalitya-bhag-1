<?xml version='1.0' encoding='utf-8'?>
<!DOCTYPE html>
<html xmlns="http://www.w3.org/1999/xhtml" xmlns:epub="http://www.idpf.org/2007/ops" epub:prefix="z3998: http://www.daisy.org/z3998/2012/vocab/structure/#" lang="ne" xml:lang="ne">
  <head>
    <title>परिश्रान्त चातक</title>
    <link href="../styles/global.css" rel="stylesheet" type="text/css"/>
  </head>
  <body>
    <div class="mw-content-ltr mw-parser-output" dir="ltr" lang="en-GB"><div class="prp-pages-output" lang="ne">
<span/><div class="chapter-title" style="text-align:center;"><span style="font-size:144%;"><b>परिश्रान्त चातक</b></span></div>
<div style="text-indent:0; position:relative; margin:0 auto; text-align:left; display:table; width:auto;">
<div class="poem">
<p><span style="display:inline-block; text-align:center; width:100% ;">(१)</span><br/>
हे मेरो प्रिय ! धीर ! नीरद ! कुनै सौभाग्यले आज यो<br/>
<span class="mw-poem-indented" style="display: inline-block; margin-inline-start: 2em;">तिम्रो शब्द सुनेँ अचानक अहो ! ! छाती रसीलो भयो ।</span><br/>
धेरैसम्म निरुद्ध चञ्चुपुटको ढोका खुल्यो सुस्तरी<br/>
<span class="mw-poem-indented" style="display: inline-block; margin-inline-start: 2em;">थाल्यो घन्कन घन्न-घन्न मुटुमा आनन्दको बाँसुरी ॥</span><br/>
<br/>
<span style="display:inline-block; text-align:center; width:100% ;">(२)</span><br/>
त्यै श्रद्धा, रसरङ्ग त्यै छ, सब त्यै उल्लास कौतूहल,<br/>
<span class="mw-poem-indented" style="display: inline-block; margin-inline-start: 2em;">त्यै तृष्णा मनको छ, सूक्ति-रस त्यै, त्यै भावना शीतल ।</span><br/>
त्यै सारा छ, तथापि दुर्नियतिले राखेन त्यो जीवन<br/>
<span class="mw-poem-indented" style="display: inline-block; margin-inline-start: 2em;">खस्क्यो शक्ति शनैः शनैः नयनमा निस्क्यो धमीलोपन ॥</span><br/>
<br/>
<span style="display:inline-block; text-align:center; width:100% ;">(३)</span><br/>
लायो दृष्टि जता उतैतिर कठै ! ! को सृष्टि अस्पष्ट छ<br/>
<span class="mw-poem-indented" style="display: inline-block; margin-inline-start: 2em;">पाऊ पक्ष दुवै विपक्षमय छन्‌ चल्दा बडो कष्ट छ ।</span><br/>
खाली तर्क-वितर्कका भुमरिमा घुम्दो छ यो जीवनी<br/>
<span class="mw-poem-indented" style="display: inline-block; margin-inline-start: 2em;">मानू अर्जुन-भेद्य यन्त्र-बिचको दुर्दर्श माछो बनी ॥</span>
</p>
</div>
<p> <span/>
</p>
<div class="poem">
<p><span style="display:inline-block; text-align:center; width:100% ;">(४)</span><br/>
प्यारो ! स्निग्ध ! पयोद ! याद सब त्यो, त्यो शक्ति, उत्साह त्यो<br/>
<span class="mw-poem-indented" style="display: inline-block; margin-inline-start: 2em;">त्यो स्फूर्ति, प्रतिभा, प्रभातमय त्यो सम्पूर्ण वेला बित्यो ।</span><br/>
ढल्क्यो जीवन-भानुको मधुरिमा, अर्कै छटा फैलियो<br/>
<span class="mw-poem-indented" style="display: inline-block; margin-inline-start: 2em;">हेर्दा बाहिर यो प्रपञ्च-सुखको शोभा सबै मैलियो ॥</span><br/>
<br/>
<span style="display:inline-block; text-align:center; width:100% ;">(५)</span><br/>
त्यो तिम्रो स्मित, मान, मोह, ममता त्यो दिव्य वाङ्माधुरी<br/>
<span class="mw-poem-indented" style="display: inline-block; margin-inline-start: 2em;">त्यो छाया, छवि शीतलो सरसता, सौहार्दको त्यो झरी ।</span><br/>
सम्झन्छू मनले बडो प्रणयले त्यो सम्झँदामा पनि<br/>
<span class="mw-poem-indented" style="display: inline-block; margin-inline-start: 2em;">बाधा हुन्छ मलाइ, धर्र सहसा धर्कन्छ यो जीवनी ॥</span><br/>
<br/>
<span style="display:inline-block; text-align:center; width:100% ;">(६)</span><br/>
प्यारो ! मेघ तिमी सहर्ष जसरी खेल्छौ महाऽऽकाशमा<br/>
<span class="mw-poem-indented" style="display: inline-block; margin-inline-start: 2em;">त्यै चालासित आज दैवगतिले मेरो हृदाकाशमा ।</span><br/>
खेलेको छ घुमी सबैतिर ठुलो वैराग्यको बादल<br/>
<span class="mw-poem-indented" style="display: inline-block; margin-inline-start: 2em;">त्यो क्यै जान्दिनँ, झर्छ शान्ति-जल वा वर्षन्छ वर्षोपल ॥</span><br/>
<br/>
<span style="display:inline-block; text-align:center; width:100% ;">(७)</span><br/>
भोगाऽऽशामय जो असाध्य मसिनू तीखो विषालू सियो<br/>
<span class="mw-poem-indented" style="display: inline-block; margin-inline-start: 2em;">भित्री जीवनको अतर्क्य तहमा पैले बिझेको थियो ।</span><br/>
त्यै घाऊ सब रागियो, उकुच भो, व्यामोहको सैन भो<br/>
<span class="mw-poem-indented" style="display: inline-block; margin-inline-start: 2em;">तेसैको पिरले घट्यो बल सबै, चौपट्ट बेचैन भो ॥</span>
</p>
</div>
<p> <span/>
</p>
<div class="poem">
<p><span style="display:inline-block; text-align:center; width:100% ;">(८)</span><br/>
चुच्चो निर्बल भो झुक्यो शिर, गले खुट्टा पखेटा पनि<br/>
<span class="mw-poem-indented" style="display: inline-block; margin-inline-start: 2em;">स्वाँ स्वाँ नित्य गरीरहन्छ बिचरो छाती खलाँती बनी ।</span><br/>
थोत्रो जीवन-रङ्गमञ्च सब भो, थोत्रो छ पर्दा पनि<br/>
<span class="mw-poem-indented" style="display: inline-block; margin-inline-start: 2em;">थोत्रै खेल खुलीरहेछ यसमा देखिन्न क्यै रोशनी ॥</span><br/>
<br/>
<span style="display:inline-block; text-align:center; width:100% ;">(९)</span><br/>
यो पाटी, यसमा म अन्ध बटुवा, गन्तव्य बाटो छुटी<br/>
<span class="mw-poem-indented" style="display: inline-block; margin-inline-start: 2em;">धेरै काल रहेँ विपत्‌ सब सहेँ, भोगेँ ठुलो भुट्भुटी ।</span><br/>
प्यारो ! मेघ ! म भन्दछू थकित भै विद्युत्प्रभाले अब<br/>
<span class="mw-poem-indented" style="display: inline-block; margin-inline-start: 2em;">सोझो शीतल त्यै पवित्र पथको देखाइद्यौ गौरव ॥</span><br/>
<br/>
<span style="display:inline-block; text-align:center; width:100% ;">(१०)</span><br/>
धराधर ! परिश्रान्त उही जीर्ण विहङ्गम<br/>
भन्छ आश्चर्यका साथ यो स्वप्ना हो कि वा भ्रम ?
</p>
</div>
</div>
</div>
</div>
  </body>
</html>
