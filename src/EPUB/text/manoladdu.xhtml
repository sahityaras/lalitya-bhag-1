<?xml version='1.0' encoding='utf-8'?>
<!DOCTYPE html>
<html xmlns="http://www.w3.org/1999/xhtml" xmlns:epub="http://www.idpf.org/2007/ops" epub:prefix="z3998: http://www.daisy.org/z3998/2012/vocab/structure/#" lang="ne" xml:lang="ne">
  <head>
    <title>मनोलड्डु</title>
    <link href="../styles/global.css" rel="stylesheet" type="text/css"/>
  </head>
  <body>
    <div class="mw-content-ltr mw-parser-output" dir="ltr" lang="en-GB"><div class="prp-pages-output" lang="ne">
<span/><div class="chapter-title" style="text-align:center;"><span style="font-size:144%;"><b>मनोलड्डु</b></span></div>
<div style="text-indent:0; position:relative; margin:0 auto; text-align:left; display:table; width:auto;">
<div class="poem">
<p><span style="display:inline-block; text-align:center; width:100% ;">(१)</span><br/>
चन्द्रचूड ! जगदीश ! महेश !<br/>
<span class="mw-poem-indented" style="display: inline-block; margin-inline-start: 2em;">दीननाथ ! शिव ! संयमिभेष !</span><br/>
दण्डवत्‌कन गरी निहुरेर<br/>
<span class="mw-poem-indented" style="display: inline-block; margin-inline-start: 2em;">गर्दछू म विनति प्रभुनेर ॥</span><br/>
<br/>
<span style="display:inline-block; text-align:center; width:100% ;">(२)</span><br/>
लोभलाई अगुवा लिइ साथी<br/>
<span class="mw-poem-indented" style="display: inline-block; margin-inline-start: 2em;">यो अगाध भव-सागर-माथि ।</span><br/>
दौडँदा बहुत जन्म बिताएँ<br/>
<span class="mw-poem-indented" style="display: inline-block; margin-inline-start: 2em;">बल्ल आज भगवान्‌ ! सुर पाएँ ॥</span><br/>
<br/>
<span style="display:inline-block; text-align:center; width:100% ;">(३)</span><br/>
छुट्ट हूँ म अब ता जनदेखि<br/>
<span class="mw-poem-indented" style="display: inline-block; margin-inline-start: 2em;">नासियोस अघिदेखि सब शेखी ।</span><br/>
चित्तवृत्ति प्रभुमा ठहरोस<br/>
<span class="mw-poem-indented" style="display: inline-block; margin-inline-start: 2em;">लोभरूपि सँगि दूर सरोस ॥</span>
</p>
</div>
<p> <span/>
</p>
<div class="poem">
<p><span style="display:inline-block; text-align:center; width:100% ;">(४)</span><br/>
वासना-विषयको सब तोडी<br/>
<span class="mw-poem-indented" style="display: inline-block; margin-inline-start: 2em;">पुत्र मित्र वनिताहरु छोडी ।</span><br/>
कोहि वृक्षमनि जङ्गलभित्र<br/>
<span class="mw-poem-indented" style="display: inline-block; margin-inline-start: 2em;">एकलै बसि गरूँ म चरित्र ॥</span><br/>
<br/>
<span style="display:inline-block; text-align:center; width:100% ;">(५)</span><br/>
माथमा पनि जटाकन धारी<br/>
<span class="mw-poem-indented" style="display: inline-block; margin-inline-start: 2em;">भस्मले सकल देह सिँगारी ।</span><br/>
ईश-तुल्य भइ काटुँ म काल<br/>
<span class="mw-poem-indented" style="display: inline-block; margin-inline-start: 2em;">कोहि मानिस नपाउन चाल ॥</span><br/>
<br/>
<span style="display:inline-block; text-align:center; width:100% ;">(६)</span><br/>
राखि आसनविषे मृगछाला<br/>
<span class="mw-poem-indented" style="display: inline-block; margin-inline-start: 2em;">कण्ठ-बीच पहिरी शिव-माला ।</span><br/>
बाँधि इन्द्रिय समाधि लगाऊँ<br/>
<span class="mw-poem-indented" style="display: inline-block; margin-inline-start: 2em;">योगिराज-पदवी म कमाऊँ  ॥</span><br/>
<br/>
<span style="display:inline-block; text-align:center; width:100% ;">(७)</span><br/>
एक मात्र कसि कौपिन खालि<br/>
<span class="mw-poem-indented" style="display: inline-block; margin-inline-start: 2em;">कन्दमूल फलले जिउ पाली ।</span><br/>
धैर्यसाथ दिनरात बिताऊँ<br/>
<span class="mw-poem-indented" style="display: inline-block; margin-inline-start: 2em;">द्वैतभाव मनले नचिताऊँ  ॥</span>
</p>
</div>
<p> <span/>
</p>
<div class="poem">
<p><span style="display:inline-block; text-align:center; width:100% ;">(८)</span><br/>
योगरीति जति बाँकि नराखी<br/>
<span class="mw-poem-indented" style="display: inline-block; margin-inline-start: 2em;">एक एक गरि बेसरि चाखी ।</span><br/>
सार सार समझी अरु कन्था<br/>
<span class="mw-poem-indented" style="display: inline-block; margin-inline-start: 2em;">फालि एक पकडूँ शिव-पन्था ॥</span><br/>
<br/>
<span style="display:inline-block; text-align:center; width:100% ;">(९)</span><br/>
वासनाऽऽदि जति हो हठयोग<br/>
<span class="mw-poem-indented" style="display: inline-block; margin-inline-start: 2em;">तेसले गरि हरी सब रोग ।</span><br/>
राजयोगतिर बुद्धि लगाऊँ<br/>
<span class="mw-poem-indented" style="display: inline-block; margin-inline-start: 2em;">द्वैतभाव मनबाट भगाऊँ  ॥</span><br/>
<br/>
<span style="display:inline-block; text-align:center; width:100% ;">(१०)</span><br/>
ध्यान, पूजन, जपाऽऽदि विशाल<br/>
<span class="mw-poem-indented" style="display: inline-block; margin-inline-start: 2em;">हो मनोरचित संसृति-जाल ।</span><br/>
बुद्धिबाट सब त्यो पर सारूँ<br/>
<span class="mw-poem-indented" style="display: inline-block; margin-inline-start: 2em;">ज्ञानले गरि मनैकन मारूँ  ॥</span><br/>
<br/>
<span style="display:inline-block; text-align:center; width:100% ;">(११)</span><br/>
पाञ्चभौतिक जती सब धोका<br/>
<span class="mw-poem-indented" style="display: inline-block; margin-inline-start: 2em;">जानि बन्द गरि इन्द्रिय-ढोका ।</span><br/>
निष्प्रपञ्च चिजमा मन हालूँ<br/>
<span class="mw-poem-indented" style="display: inline-block; margin-inline-start: 2em;">ऐक्य-वह्नि फुकि साफ पगालूँ   ॥</span>
</p>
</div>
<p> <span/>
</p>
<div class="poem">
<p><span style="display:inline-block; text-align:center; width:100% ;">(१२)</span><br/>
श्वास-वायुकन बेसरि खारी<br/>
<span class="mw-poem-indented" style="display: inline-block; margin-inline-start: 2em;">देह निश्चल मुढो सरि पारी ।</span><br/>
ब्रह्मरन्ध्र-बिच जीव चलाऊँ<br/>
<span class="mw-poem-indented" style="display: inline-block; margin-inline-start: 2em;">योगशक्ति दिनरात बढाऊँ  ॥</span><br/>
<br/>
<span style="display:inline-block; text-align:center; width:100% ;">(१३)</span><br/>
क्यै नली विधि, निषेध, विकल्प<br/>
<span class="mw-poem-indented" style="display: inline-block; margin-inline-start: 2em;">चित्त लीन गरि कैय्यन कल्प ।</span><br/>
निर्विकल्प परिपूर्ण असीम<br/>
<span class="mw-poem-indented" style="display: inline-block; margin-inline-start: 2em;">चित्‌स्वरूप भइ दीप्त रहूँ म ॥</span><br/>
<br/>
<span style="display:inline-block; text-align:center; width:100% ;">(१४)</span><br/>
राश लागि धमिरा धुरिँदामा<br/>
<span class="mw-poem-indented" style="display: inline-block; margin-inline-start: 2em;">उम्रि वृक्ष, लहराहरु लामा ।</span><br/>
देह पर्वत-समान बनोस<br/>
<span class="mw-poem-indented" style="display: inline-block; margin-inline-start: 2em;">कोहि गै तर तहाँ नखनोस ॥</span><br/>
<br/>
<span style="display:inline-block; text-align:center; width:100% ;">(१५)</span><br/>
सारि सारि छुरि छम्‌छम पारी<br/>
<span class="mw-poem-indented" style="display: inline-block; margin-inline-start: 2em;">नाचदै गिडिगिडिकन मारी ।</span><br/>
अप्सराहरु भुलाउनलाई<br/>
<span class="mw-poem-indented" style="display: inline-block; margin-inline-start: 2em;">आउँदा म नभुलूँ लहसाई ॥</span>
</p>
</div>
<p> <span/>
</p>
<div class="poem">
<p><span style="display:inline-block; text-align:center; width:100% ;">(१६)</span><br/>
अष्ट सिद्धि पनि खालि कमारी<br/>
<span class="mw-poem-indented" style="display: inline-block; margin-inline-start: 2em;">तुल्य जानि मनले पर सारी ।</span><br/>
आदिशक्तितक थर्थर पारूँ<br/>
<span class="mw-poem-indented" style="display: inline-block; margin-inline-start: 2em;">कालको पनि घमण्ड उतारूँ ॥</span><br/>
<br/>
<span style="display:inline-block; text-align:center; width:100% ;">(१७)</span><br/>
इन्द्र, विष्णु, विधि आइ मलाई<br/>
<span class="mw-poem-indented" style="display: inline-block; margin-inline-start: 2em;">बाबु ! ल्यौ वर भनेर फुल्याई ।</span><br/>
भ्रष्ट पारन कसै नसकून<br/>
<span class="mw-poem-indented" style="display: inline-block; margin-inline-start: 2em;">कष्टसाथ ति पनी फरकून ॥</span><br/>
<br/>
<span style="display:inline-block; text-align:center; width:100% ;">(१८)</span><br/>
दिव्य जोति शिरबाट उतारी<br/>
<span class="mw-poem-indented" style="display: inline-block; margin-inline-start: 2em;">ब्रह्मगोल सब उज्ज्वल पारी ।</span><br/>
चन्द्र, सूर्य पनि मन्द गराऊँ<br/>
<span class="mw-poem-indented" style="display: inline-block; margin-inline-start: 2em;">कोहिदेखि म कतै नडराऊँ ॥</span><br/>
<br/>
<span style="display:inline-block; text-align:center; width:100% ;">(१९)</span><br/>
देव, सिद्धि, मुनि, किन्नर, तारा,<br/>
<span class="mw-poem-indented" style="display: inline-block; margin-inline-start: 2em;">नाग, दैत्य फिर राक्षस सारा ।</span><br/>
ब्रह्म, विष्णुतक छक्क परून<br/>
<span class="mw-poem-indented" style="display: inline-block; margin-inline-start: 2em;">थर्कमान भइ दूर सरून ॥</span>
</p>
</div>
<p> <span/>
</p>
<div class="poem">
<p><span style="display:inline-block; text-align:center; width:100% ;">(२०)</span><br/>
आफुलाइ अलगै सबदेखि<br/>
<span class="mw-poem-indented" style="display: inline-block; margin-inline-start: 2em;">फेरि आफुमय यो सब देखी ।</span><br/>
आफु मात्र परुँ साफ म दङ्ग<br/>
<span class="mw-poem-indented" style="display: inline-block; margin-inline-start: 2em;">धन्य ! ! आफु-कृत आफनु रङ्ग ॥</span><br/>
<br/>
<span style="display:inline-block; text-align:center; width:100% ;">(२१)</span><br/>
सानू यौटा मनोलड्डु लेखनाथ अनाथको<br/>
लिनुहोला कृपासाथ गहना पारि हातको । <sup class="reference" id="cite_ref-1"><a href="#cite_note-1"><span class="cite-bracket">[</span>१<span class="cite-bracket">]</span></a></sup>
</p>
</div>
</div>
</div>
<div class="mw-references-wrap"><ol class="references" lang="ne">
<li id="cite_note-1"><span class="mw-cite-backlink"><a href="#cite_ref-1">↑</a></span> <span class="reference-text">यो कविता चौसट्ठी सालमा लेखिएको र ६९ सालमा निर्णयसार प्रेस बम्बईमा छापिएको हो, उनताकको क्रियामा पनि खुट्टो नकाट्ने नियमको यसमा पूर्णतया पालना छ ।  -लेखक</span>
</li>
</ol></div>
</div>
  </body>
</html>
