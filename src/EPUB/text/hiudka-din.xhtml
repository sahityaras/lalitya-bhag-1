<?xml version='1.0' encoding='utf-8'?>
<!DOCTYPE html>
<html xmlns="http://www.w3.org/1999/xhtml" xmlns:epub="http://www.idpf.org/2007/ops" epub:prefix="z3998: http://www.daisy.org/z3998/2012/vocab/structure/#" lang="ne" xml:lang="ne">
  <head>
    <title>हिउँदका दिन</title>
    <link href="../styles/global.css" rel="stylesheet" type="text/css"/>
  </head>
  <body>
    <div class="mw-content-ltr mw-parser-output" dir="ltr" lang="en-GB"><div class="prp-pages-output" lang="ne">
<span/><div class="chapter-title" style="text-align:center;"><span style="font-size:144%;"><b>हिउँका दिन</b></span></div>
<div style="text-indent:0; position:relative; margin:0 auto; text-align:left; display:table; width:auto;">
<div class="poem">
<p><span style="display:inline-block; text-align:center; width:100% ;">(१)</span><br/>
मित्र हो ! हिउँका दिन आए<br/>
<span class="mw-poem-indented" style="display: inline-block; margin-inline-start: 2em;">सूर्यले मधुर कान्ति फिँजाए ।</span><br/>
छैन काहिँ झरि बादल वर्षा<br/>
<span class="mw-poem-indented" style="display: inline-block; margin-inline-start: 2em;">हर्षको छ सबमा अब वर्षा  ॥</span><br/>
<br/>
<span style="display:inline-block; text-align:center; width:100% ;">(२)</span><br/>
वेगसाथ बिजुली पनि भागी<br/>
<span class="mw-poem-indented" style="display: inline-block; margin-inline-start: 2em;">त्यै महाघन-घटासँग लागी ।</span><br/>
इन्द्रनील मणि झैं अति जाती<br/>
<span class="mw-poem-indented" style="display: inline-block; margin-inline-start: 2em;">देखियो गगनमण्डल माथि ॥</span>
</p>
</div>
<p> <span/>
</p>
<div class="poem">
<p><span style="display:inline-block; text-align:center; width:100% ;">(३)</span><br/>
देखिए नद-नदीहरु साफ<br/>
<span class="mw-poem-indented" style="display: inline-block; margin-inline-start: 2em;">घामको घटिसक्यो परिताप ।</span><br/>
पान्थका पनि खुले सब रस्ता<br/>
<span class="mw-poem-indented" style="display: inline-block; margin-inline-start: 2em;">लोकलाइ छ बिछट्ट सुबिस्ता ॥</span><br/>
<br/>
<span style="display:inline-block; text-align:center; width:100% ;">(४)</span><br/>
अन्न पात घरमा हुलि भारी<br/>
<span class="mw-poem-indented" style="display: inline-block; margin-inline-start: 2em;">पूर्ण पारिकन बाँधि भकारी ।</span><br/>
आफना घरघरै ति किसान<br/>
<span class="mw-poem-indented" style="display: inline-block; margin-inline-start: 2em;">मस्त छन्‌ सब अमीर-समान ॥</span><br/>
<br/>
<span style="display:inline-block; text-align:center; width:100% ;">(५)</span><br/>
सूर्य दक्षिण कुनातिर लत्रे<br/>
<span class="mw-poem-indented" style="display: inline-block; margin-inline-start: 2em;">खुम्चिए कमलका दल झुत्रे ।</span><br/>
लोकबाट गरमी सब भाग्यो<br/>
<span class="mw-poem-indented" style="display: inline-block; margin-inline-start: 2em;">शीतको प्रबलता हुन लाग्यो ॥</span><br/>
<br/>
<span style="display:inline-block; text-align:center; width:100% ;">(६)</span><br/>
चञ्चले बिजुलि झैँ गरि चट्ट<br/>
<span class="mw-poem-indented" style="display: inline-block; margin-inline-start: 2em;">देखिएर दबिने दिन झट्ट ।</span><br/>
रात-चाहिँ सब छन्‌ अति लामा<br/>
<span class="mw-poem-indented" style="display: inline-block; margin-inline-start: 2em;">काटनै बहुत पर्दछ धामा ॥</span>
</p>
</div>
<p> <span/>
</p>
<div class="poem">
<p><span style="display:inline-block; text-align:center; width:100% ;">(७)</span><br/>
राति फाँटभरमा कुहिराको<br/>
<span class="mw-poem-indented" style="display: inline-block; margin-inline-start: 2em;">राश लाग्दछ घोर मजाको ।</span><br/>
हेरदा शिखरबाट बिहान<br/>
<span class="mw-poem-indented" style="display: inline-block; margin-inline-start: 2em;">देखिने सब कपास-समान ॥</span><br/>
<br/>
<span style="display:inline-block; text-align:center; width:100% ;">(८)</span><br/>
मानियो सरस चाड तिहार<br/>
<span class="mw-poem-indented" style="display: inline-block; margin-inline-start: 2em;">तापनू छ अब खालि पहार ।</span><br/>
घाममा बस र पुस्तक फोऊ<br/>
<span class="mw-poem-indented" style="display: inline-block; margin-inline-start: 2em;">पाठ घोक, पहिला तिमी होऊ  ॥<sup class="reference" id="cite_ref-1"><a href="#cite_note-1"><span class="cite-bracket">[</span>१<span class="cite-bracket">]</span></a></sup></span>
</p>
</div>
</div>
</div>
<div class="mw-references-wrap"><ol class="references" lang="ne">
<li id="cite_note-1"><span class="mw-cite-backlink"><a href="#cite_ref-1">↑</a></span> <span class="reference-text">(यो कविता ने. भा. प्र. स. को पहिलो किताबका निम्ति लेखिएको हो ।  -लेखक)</span>
</li>
</ol></div>
</div>
  </body>
</html>
