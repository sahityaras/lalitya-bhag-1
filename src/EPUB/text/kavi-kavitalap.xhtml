<?xml version='1.0' encoding='utf-8'?>
<!DOCTYPE html>
<html xmlns="http://www.w3.org/1999/xhtml" xmlns:epub="http://www.idpf.org/2007/ops" epub:prefix="z3998: http://www.daisy.org/z3998/2012/vocab/structure/#" lang="ne" xml:lang="ne">
  <head>
    <title>कवि-कविताऽलाप</title>
    <link href="../styles/global.css" rel="stylesheet" type="text/css"/>
  </head>
  <body>
    <div class="mw-content-ltr mw-parser-output" dir="ltr" lang="en-GB"><div class="prp-pages-output" lang="ne">
<span/><div class="ct-top"><div style="text-align:center;"><b><span style="font-size:144%;">कवि-कविताऽऽलाप</span></b></div></div>
<div class="ct-bottom"><div style="text-align:center;"><b><span style="font-size: 83%;">(१९६७ सालमा लेखिएको र ६९ सालमा निर्णयसागर प्रेसमा प्रकाशित)</span></b></div></div>
<div style="text-indent:0; position:relative; margin:0 auto; text-align:left; display:table; width:auto;">
<div class="poem">
<p><span style="display:inline-block; text-align:center; width:100% ;">(१)</span><br/>
<b>कवि–</b><br/>
<span class="mw-poem-indented" style="display: inline-block; margin-inline-start: 1em;">भगवति ! कविते ! देवी ! जुग-जुग तिम्रो म हूँ सदासेवी ।</span><br/>
<span class="mw-poem-indented" style="display: inline-block; margin-inline-start: 1em;">बाहिर निस्कन आज, किन मानेको बडो लाज ?</span><br/>
<br/>
<span style="display:inline-block; text-align:center; width:100% ;">(२)</span><br/>
<b>कविता–</b><br/>
<span class="mw-poem-indented" style="display: inline-block; margin-inline-start: 1em;">रसिला गुणिजन हेरी हालि अँगालो गलाविषे फेरि ।</span><br/>
<span class="mw-poem-indented" style="display: inline-block; margin-inline-start: 1em;">रञ्जन पारि समाज डुली-रहेकी मलाई के लाज ?</span><br/>
<br/>
<span style="display:inline-block; text-align:center; width:100% ;">(३)</span><br/>
<b>कवि–</b><br/>
<span class="mw-poem-indented" style="display: inline-block; margin-inline-start: 1em;">तिमी भनि अरु सब बात छोडि बिताएँ बसी बसी रात ।</span><br/>
<span class="mw-poem-indented" style="display: inline-block; margin-inline-start: 1em;">तैपनि करुणा गरिनौ कसूर के देखि सामुमा परिनौ ?</span>
</p>
</div>
<p> <span/>
</p>
<div class="poem">
<p><span style="display:inline-block; text-align:center; width:100% ;">(४)</span><br/>
<b>कविता–</b><br/>
<span class="mw-poem-indented" style="display: inline-block; margin-inline-start: 1em;">गर तिमी आफनू काम, नलेउ बाबू ! कसूरको नाम !</span><br/>
<span class="mw-poem-indented" style="display: inline-block; margin-inline-start: 1em;">मेरै कर्म अभागी बुझेर दबिएँ कुना लागी ॥</span><br/>
<br/>
<span style="display:inline-block; text-align:center; width:100% ;">(५)</span><br/>
<b>कवि–</b><br/>
<span class="mw-poem-indented" style="display: inline-block; margin-inline-start: 1em;">जसका वश परि सुकृति, कहलाए व्यास, वाल्मीकि प्रभृति ।</span><br/>
<span class="mw-poem-indented" style="display: inline-block; margin-inline-start: 1em;">मम-मनमा धैर्य धरी उही तिमी छौ अभागिनी कसरी ?</span><br/>
<br/>
<span style="display:inline-block; text-align:center; width:100% ;">(६)</span><br/>
<b>कविता–</b><br/>
<span class="mw-poem-indented" style="display: inline-block; margin-inline-start: 1em;">शक्तिन बाबू ! सहन अब अरु केही कुरा नभन ।</span><br/>
<span class="mw-poem-indented" style="display: inline-block; margin-inline-start: 1em;">चरचरि चिरिन्छ छाती वाल्मीकि, व्यास सम्झँदामा ती ॥</span><br/>
<br/>
<span style="display:inline-block; text-align:center; width:100% ;">(७)</span><br/>
<b>कवि–</b><br/>
<span class="mw-poem-indented" style="display: inline-block; margin-inline-start: 1em;">तिमी छौ रसरङ्गवती भनेर डाकेँ  गरी ठुलो विनति ।</span><br/>
<span class="mw-poem-indented" style="display: inline-block; margin-inline-start: 1em;">उल्टा आँसु खसाली किन रुन लाग्यौ धुरूधुरूखालि ॥</span><br/>
<br/>
<span style="display:inline-block; text-align:center; width:100% ;">(८)</span><br/>
<b>कविता–</b><br/>
<span class="mw-poem-indented" style="display: inline-block; margin-inline-start: 1em;">व्यासाऽऽदिक सत्कविले छोडि मलाई बिदा भए जहिले ।</span><br/>
<span class="mw-poem-indented" style="display: inline-block; margin-inline-start: 1em;">उस दिनदेखि छु नङ्गी, छैन कुनै रङ्गिचङ्गिको भङ्गी ॥</span>
</p>
</div>
<p> <span/>
</p>
<div class="poem">
<p><span style="display:inline-block; text-align:center; width:100% ;">(९)</span><br/>
<b>कवि–</b><br/>
<span class="mw-poem-indented" style="display: inline-block; margin-inline-start: 1em;">जाऊन्‌ वृद्ध व्यास-प्रभृतिको तिम्रो भयो र के नाश ?</span><br/>
<span class="mw-poem-indented" style="display: inline-block; margin-inline-start: 1em;">अझ पनि सत्कवि हामी खडा छँदै छौँ  बडा नामी ॥</span><br/>
<br/>
<span style="display:inline-block; text-align:center; width:100% ;">(१०)</span><br/>
<b>कविता–</b><br/>
<span class="mw-poem-indented" style="display: inline-block; margin-inline-start: 1em;">शिव ! शिव ! बज्रसरी शरीरभेदी कुरा सुनौँ कसरी ?</span><br/>
<span class="mw-poem-indented" style="display: inline-block; margin-inline-start: 1em;">अब चुप चुप बाबू ! गर्‍यो मलाई अभाग्यले काबू ॥</span><br/>
<br/>
<span style="display:inline-block; text-align:center; width:100% ;">(११)</span><br/>
<b>कवि–</b><br/>
<span class="mw-poem-indented" style="display: inline-block; margin-inline-start: 1em;">तिमि भनि म गर्छु मान तिमी अझ थुन्छ्यौ स्वयं वृथा कान ।</span><br/>
<span class="mw-poem-indented" style="display: inline-block; margin-inline-start: 1em;">हुन आयो कुन हेतु ? रहेछ तिम्रो कहाँ केतु ?</span><br/>
<br/>
<span style="display:inline-block; text-align:center; width:100% ;">(१२)</span><br/>
<b>कविता–</b><br/>
<span class="mw-poem-indented" style="display: inline-block; margin-inline-start: 1em;">तिमी जस्ता बनि कविजी गर्दछु कविता भनेर पत्र फिँजी ।</span><br/>
<span class="mw-poem-indented" style="display: inline-block; margin-inline-start: 1em;">लाग्नू यो केहि दशा, नबिग्रि हुन्थ्यो कहाँ सहसा ?</span><br/>
<br/>
<span style="display:inline-block; text-align:center; width:100% ;">(१३)</span><br/>
<b>कवि–</b><br/>
<span class="mw-poem-indented" style="display: inline-block; margin-inline-start: 1em;">मनकन बेसरि पोली, नबोल अति पेचिलो रुखा बोली ।</span><br/>
<span class="mw-poem-indented" style="display: inline-block; margin-inline-start: 1em;">चिह्निनौ कत्ति मलाई, जान तिमी व्यासको भाइ ॥</span>
</p>
</div>
<p> <span/>
</p>
<div class="poem">
<p><span style="display:inline-block; text-align:center; width:100% ;">(१४)</span><br/>
<b>कविता–</b><br/>
<span class="mw-poem-indented" style="display: inline-block; margin-inline-start: 1em;">आफनु शक्ति नजानी नबने अबदेखि 'पण्डितम्मानी' ।</span><br/>
<span class="mw-poem-indented" style="display: inline-block; margin-inline-start: 1em;">कुर बरु धनिका ढोका, मिल्छन्‌ पछि दानको पोका ॥</span><br/>
<br/>
<span style="display:inline-block; text-align:center; width:100% ;">(१५)</span><br/>
<b>कवि–</b><br/>
<span class="mw-poem-indented" style="display: inline-block; margin-inline-start: 1em;">प्रतिभा पूर्ण छ मेरी लेखि लगाएँ किताबको ढेरी ।</span><br/>
<span class="mw-poem-indented" style="display: inline-block; margin-inline-start: 1em;">यस्तो सत्कवि सुजन, जान्छु र ढोकाविषे म किन ?</span><br/>
<br/>
<span style="display:inline-block; text-align:center; width:100% ;">(१६)</span><br/>
<b>कविता–</b><br/>
<span class="mw-poem-indented" style="display: inline-block; margin-inline-start: 1em;">अक्षर अक्षर भाँची कनिकुथि गरि खालि छन्दमा नाची ।</span><br/>
<span class="mw-poem-indented" style="display: inline-block; margin-inline-start: 1em;">प्रतिभा नभए कसरी लेखनु कन्था अगाडि सरी ॥</span><br/>
<br/>
<span style="display:inline-block; text-align:center; width:100% ;">(१७)</span><br/>
<b>कवि–</b><br/>
<span class="mw-poem-indented" style="display: inline-block; margin-inline-start: 1em;">लेखनशैली मेरो प्रसादगुण-शालिनी हेरी ।</span><br/>
<span class="mw-poem-indented" style="display: inline-block; margin-inline-start: 1em;">बालक पनि छन्‌ दङ्ग थियो कि यो व्यासमा ढङ्ग ?</span><br/>
<br/>
<span style="display:inline-block; text-align:center; width:100% ;">(१८)</span><br/>
<b>कविता–</b><br/>
<span class="mw-poem-indented" style="display: inline-block; margin-inline-start: 1em;">खतिदिनु दिन दिन कन्था-ग्रामीण भ्रष्ट बोलिको पन्था ।</span><br/>
<span class="mw-poem-indented" style="display: inline-block; margin-inline-start: 1em;">बुझ्दछ पल्टन सारा, चल्दछ अनि बिक्रिको धारा ॥</span>
</p>
</div>
<p> <span/>
</p>
<div class="poem">
<p><span style="display:inline-block; text-align:center; width:100% ;">(१९)</span><br/>
<b>कवि–</b><br/>
<span class="mw-poem-indented" style="display: inline-block; margin-inline-start: 1em;">अपठित जङ्गलिलाई सम्झन सजिलो किताब फैलाई ।</span><br/>
<span class="mw-poem-indented" style="display: inline-block; margin-inline-start: 1em;"> हुनुपरने यश मात्र, किन अपयशको भएँ पात्र ?</span><br/>
<br/>
<span style="display:inline-block; text-align:center; width:100% ;">(२०)</span><br/>
<b>कविता–</b><br/>
<span class="mw-poem-indented" style="display: inline-block; margin-inline-start: 1em;">छेउ न टुप्पो पारी कविता-सौन्दर्य बेसरी मारी ।</span><br/>
<span class="mw-poem-indented" style="display: inline-block; margin-inline-start: 1em;">गरि उल्था खालि कथा, नभने कवि हूँ भनेर वृथा ॥</span><br/>
<br/>
<span style="display:inline-block; text-align:center; width:100% ;">(२१)</span><br/>
<b>कवि–</b><br/>
<span class="mw-poem-indented" style="display: inline-block; margin-inline-start: 1em;">गरुँला उन्नति भारी तिमिकन सर्वाङ्ग-सुन्दरी पारी ।</span><br/>
<span class="mw-poem-indented" style="display: inline-block; margin-inline-start: 1em;">भन्ने यो अभिलाषा पेचि कुराले भयो नाश ॥</span><br/>
<br/>
<span style="display:inline-block; text-align:center; width:100% ;">(२२)</span><br/>
<b>कविता–</b><br/>
<span class="mw-poem-indented" style="display: inline-block; margin-inline-start: 1em;">स्तन यस्ता भनि लेखि वर्णन गर ती कुरा पढेदेखि ।</span><br/>
<span class="mw-poem-indented" style="display: inline-block; margin-inline-start: 1em;">शिक्षित हुन्छ समाज, पच्दछ मनको सबै लाज ।</span><br/>
<br/>
<span style="display:inline-block; text-align:center; width:100% ;">(२३)</span><br/>
<b>कवि–</b><br/>
<span class="mw-poem-indented" style="display: inline-block; margin-inline-start: 1em;">व्यासजिका पनि देख अनेक शृङ्गारका लेख ।</span><br/>
<span class="mw-poem-indented" style="display: inline-block; margin-inline-start: 1em;">गुड्डी त्यसै नहाँक छोपनुपर्ला वृथा नाक ॥</span>
</p>
</div>
<p> <span/>
</p>
<div class="poem">
<p><span style="display:inline-block; text-align:center; width:100% ;">(२४)</span><br/>
<b>कविता–</b><br/>
<span class="mw-poem-indented" style="display: inline-block; margin-inline-start: 1em;">व्यासजिका लेख जति हेरी हेरी सफा गराइ मति ।</span><br/>
<span class="mw-poem-indented" style="display: inline-block; margin-inline-start: 1em;">पाएछौ खुप सार, भँडुवा ग्रामीण शृङ्गार ॥</span><br/>
<br/>
<span style="display:inline-block; text-align:center; width:100% ;">(२५)</span><br/>
<b>कवि–</b><br/>
<span class="mw-poem-indented" style="display: inline-block; margin-inline-start: 1em;">हितकारी जो छ खडा गर्नु उसैका समीपमा झगडा ।</span><br/>
<span class="mw-poem-indented" style="display: inline-block; margin-inline-start: 1em;">अनि सब होला जाती सिँगारियौली भलीभाँती ॥</span><br/>
<br/>
<span style="display:inline-block; text-align:center; width:100% ;">(२६)</span><br/>
<b>कविता–</b><br/>
<span class="mw-poem-indented" style="display: inline-block; margin-inline-start: 1em;">जसले लेखनशैली बिगारनाले भएँ बडी मैली ।</span><br/>
<span class="mw-poem-indented" style="display: inline-block; margin-inline-start: 1em;">उही मेरो हितकारी ! ! धन्य महात्मा दयाधारी ! !</span><br/>
<br/>
<span style="display:inline-block; text-align:center; width:100% ;">(२७)</span><br/>
<b>कवि–</b><br/>
<span class="mw-poem-indented" style="display: inline-block; margin-inline-start: 1em;">झिकिकन संस्कृत-नेल, गराइ भाषाविषे ठुलो मेल ।</span><br/>
<span class="mw-poem-indented" style="display: inline-block; margin-inline-start: 1em;">खेलाएँ जसलाई शत्रु उसैको भएँ अरे हाइ ! ! !</span><br/>
<br/>
<span style="display:inline-block; text-align:center; width:100% ;">(२८)</span><br/>
<b>कविता–</b><br/>
<span class="mw-poem-indented" style="display: inline-block; margin-inline-start: 1em;">झिकिकन संस्कृत-सारी मर्यादा अङ्गको मारी ।</span><br/>
<span class="mw-poem-indented" style="display: inline-block; margin-inline-start: 1em;">ननचाए उदर-दरी भरीभराऊ हुने कसरी ॥</span>
</p>
</div>
<p> <span/>
</p>
<div class="poem">
<p><span style="display:inline-block; text-align:center; width:100% ;">(२९)</span><br/>
<b>कवि–</b><br/>
<span class="mw-poem-indented" style="display: inline-block; margin-inline-start: 1em;">भाषामा उपदेश लेखिदिनाले स्वयं बुढो देश ।</span><br/>
<span class="mw-poem-indented" style="display: inline-block; margin-inline-start: 1em;">लिन सक्तछ शुभ शिक्षा मागनुपर्दैन अन्त गै भिक्षा ॥</span><br/>
<br/>
<span style="display:inline-block; text-align:center; width:100% ;">(३०)</span><br/>
<b>कविता–</b><br/>
<span class="mw-poem-indented" style="display: inline-block; margin-inline-start: 1em;">गर झगडा सब माफ, बल्ल सुनायौ मिठा कुरा साफ ।</span><br/>
<span class="mw-poem-indented" style="display: inline-block; margin-inline-start: 1em;">देश सुधारन भाषा कुञ्जि छ यो काखमा खासा ॥</span><br/>
<br/>
<span style="display:inline-block; text-align:center; width:100% ;">(३१)</span><br/>
<b>कवि–</b><br/>
<span class="mw-poem-indented" style="display: inline-block; margin-inline-start: 1em;">भाषाका गुणधारा मालुम मनमा छँंदाछँदै सारा ।</span><br/>
<span class="mw-poem-indented" style="display: inline-block; margin-inline-start: 1em;">किन तिमी येतिञ्जेल थापि-रहेकी ठुलो झेल ॥</span><br/>
<br/>
<span style="display:inline-block; text-align:center; width:100% ;">(३२)</span><br/>
<b>कविता–</b><br/>
<span class="mw-poem-indented" style="display: inline-block; margin-inline-start: 1em;">भद्दा अवनतिकारी रसिया जस्ता किताबका भारी ।</span><br/>
<span class="mw-poem-indented" style="display: inline-block; margin-inline-start: 1em;">दिन दिन बढ्दा देखी अघोर मनमा उठ्यो सेखी ॥</span><br/>
<br/>
<span style="display:inline-block; text-align:center; width:100% ;">(३३)</span><br/>
<b>कवि–</b><br/>
<span class="mw-poem-indented" style="display: inline-block; margin-inline-start: 1em;">शिक्षा विचारशाली लेखनु मिहिनेत मात्र हो खालि ।</span><br/>
<span class="mw-poem-indented" style="display: inline-block; margin-inline-start: 1em;">गर्दछ को रुचि यसमा, छन्‌ सब बोक्रे कथा-रसमा ॥</span>
</p>
</div>
<p> <span/>
</p>
<div class="poem">
<p><span style="display:inline-block; text-align:center; width:100% ;">(३४)</span><br/>
<b>कविता–</b><br/>
<span class="mw-poem-indented" style="display: inline-block; margin-inline-start: 1em;">रसिला नैतिक बात लेखन उठ्दैन आफनै हात ।</span><br/>
<span class="mw-poem-indented" style="display: inline-block; margin-inline-start: 1em;">भन बरु छ भने होश, किन फिर अरुमा वृथा दोष ॥</span><br/>
<br/>
<span style="display:inline-block; text-align:center; width:100% ;">(३५)</span><br/>
<b>कवि–</b><br/>
<span class="mw-poem-indented" style="display: inline-block; margin-inline-start: 1em;">उपयोगी परिपाटी लिएर कन्था कटाकटी काटी ।</span><br/>
<span class="mw-poem-indented" style="display: inline-block; margin-inline-start: 1em;">लेखनु यो कठिन कुरा छन्‌ सब त्यस्ता कहाँ चतुरा ॥</span><br/>
<br/>
<span style="display:inline-block; text-align:center; width:100% ;">(३६)</span><br/>
<b>कविता–</b><br/>
<span class="mw-poem-indented" style="display: inline-block; margin-inline-start: 1em;">उपकारी मर्मज्ञ विचारवाला गुणी महाप्रज्ञ ।</span><br/>
<span class="mw-poem-indented" style="display: inline-block; margin-inline-start: 1em;">भाषमा छैन कुनै यो त बताएँ स्वयं अघि नै ॥</span><br/>
<br/>
<span style="display:inline-block; text-align:center; width:100% ;">(३७)</span><br/>
<b>कवि–</b><br/>
<span class="mw-poem-indented" style="display: inline-block; margin-inline-start: 1em;">अघिका सत्कवि जस्ता मिल्छन्‌ कविजी कहाँ सस्ता ।</span><br/>
<span class="mw-poem-indented" style="display: inline-block; margin-inline-start: 1em;">तर तिमि हार नखाऊ, स्थिर गर भाषाविषे पाउ ॥</span><br/>
<br/>
<span style="display:inline-block; text-align:center; width:100% ;">(३८)</span><br/>
<b>कविता–</b><br/>
<span class="mw-poem-indented" style="display: inline-block; margin-inline-start: 1em;">होला शिक्षित देश भनेर भाषाविषे सहेँ क्लेश ।</span><br/>
<span class="mw-poem-indented" style="display: inline-block; margin-inline-start: 1em;">कविको पुगेन ढङ्ग उल्टा, मेरो टुटे अङ्ग ॥</span>
</p>
</div>
<p> <span/>
</p>
<div class="poem">
<p><span style="display:inline-block; text-align:center; width:100% ;">(३९)</span><br/>
<b>कवि–</b><br/>
<span class="mw-poem-indented" style="display: inline-block; margin-inline-start: 1em;">दर्द बुझेँ चुपचाप सब तिमि मनमा नलेउ सन्ताप ।</span><br/>
<span class="mw-poem-indented" style="display: inline-block; margin-inline-start: 1em;">आफनु जीवनसम्म सुधार गरुँला सकेसम्म ॥</span><br/>
<br/>
<span style="display:inline-block; text-align:center; width:100% ;">(४०)</span><br/>
<b>कविता–</b><br/>
<span class="mw-poem-indented" style="display: inline-block; margin-inline-start: 1em;">अघितिर पुच्छ घुसारी कविता प्रत्यक्ष लोकमा पारी ।</span><br/>
<span class="mw-poem-indented" style="display: inline-block; margin-inline-start: 1em;">गंकन्छौ तिमि यसरी, सुधार होला हरे ! कसरी !</span><br/>
<br/>
<span style="display:inline-block; text-align:center; width:100% ;">(४१)</span><br/>
<b>कवि–</b><br/>
<span class="mw-poem-indented" style="display: inline-block; margin-inline-start: 1em;">गुणवति ! सुन अबदेखि गन्थन गन्था विकामका लेखी ॥</span><br/>
<span class="mw-poem-indented" style="display: inline-block; margin-inline-start: 1em;">गरनेछैनँ दिमाग पक्का यो चित्तमा राख ॥</span><br/>
<br/>
<span style="display:inline-block; text-align:center; width:100% ;">(४२)</span><br/>
<b>कविता–</b><br/>
<span class="mw-poem-indented" style="display: inline-block; margin-inline-start: 1em;">बेस भन्यौ अबदेखि विचारशाली मिठा कुरा लेखी ।</span><br/>
<span class="mw-poem-indented" style="display: inline-block; margin-inline-start: 1em;">मेरो गरनु सुधार, शिरमा तिमि बोक यो भार ॥</span><br/>
<br/>
<span style="display:inline-block; text-align:center; width:100% ;">(४३)</span><br/>
<b>कवि–</b><br/>
<span class="mw-poem-indented" style="display: inline-block; margin-inline-start: 1em;">पहिले अलिअलि हाँसी नुहिकन पछि बसेर छासी ।</span><br/>
<span class="mw-poem-indented" style="display: inline-block; margin-inline-start: 1em;">अर्ति दियौ हितकारी नपाइसकना बडा भारी ॥</span>
</p>
</div>
<p> <span/>
</p>
<div class="poem">
<p><span style="display:inline-block; text-align:center; width:100% ;">(४४)</span><br/>
<b>कविता–</b><br/>
<span class="mw-poem-indented" style="display: inline-block; margin-inline-start: 1em;">बढिया हो यो वचन, तिमिसित शिवजी खुशी रहून्‌ बहुत ।</span><br/>
<span class="mw-poem-indented" style="display: inline-block; margin-inline-start: 1em;">बन्द गरौँ  सब बात, सुत अब धेरै गयो रात ॥</span><br/>
<br/>
<span style="display:inline-block; text-align:center; width:100% ;">(४५)</span><br/>
<sup class="reference" id="cite_ref-1"><a href="#cite_note-1"><span class="cite-bracket">[</span>१<span class="cite-bracket">]</span></a></sup>खुशिसित बसि मेरो लेख यो हेरि साफ<br/>
<span class="mw-poem-indented" style="display: inline-block; margin-inline-start: 2em;">गुण जति लिनुहोला दोषमा पाउँ माफ ।</span><br/>
भनि नुहिकन सारा मित्रमा प्रीतिसाथ<br/>
<span class="mw-poem-indented" style="display: inline-block; margin-inline-start: 2em;">गरदछ कर जोडी प्रार्थना 'लेखनाथ' ॥</span>
</p>
</div>
</div>
</div>
<div class="mw-references-wrap"><ol class="references" lang="ne">
<li id="cite_note-1"><span class="mw-cite-backlink"><a href="#cite_ref-1">↑</a></span> <span class="reference-text">त्यस अवस्थामा नेपाली भाषा कुन हालतमा रहेछ ? त्यस कुराको पत्ता यस लेखबाट मिल्छ ।</span>
</li>
</ol></div>
</div>
  </body>
</html>
