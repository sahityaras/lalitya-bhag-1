<?xml version='1.0' encoding='utf-8'?>
<!DOCTYPE html>
<html xmlns="http://www.w3.org/1999/xhtml" xmlns:epub="http://www.idpf.org/2007/ops" epub:prefix="z3998: http://www.daisy.org/z3998/2012/vocab/structure/#" lang="ne" xml:lang="ne">
  <head>
    <title>प्रभात (क)</title>
    <link href="../styles/global.css" rel="stylesheet" type="text/css"/>
  </head>
  <body>
    <div class="mw-content-ltr mw-parser-output" dir="ltr" lang="en-GB"><div class="prp-pages-output" lang="ne">
<span/><div class="chapter-title" style="text-align:center;"><span style="font-size:144%;"><b>प्रभात</b></span></div>
<div style="text-indent:0; position:relative; margin:0 auto; text-align:left; display:table; width:auto;">
<div class="poem">
<p><span style="display:inline-block; text-align:center; width:100% ;">(१)</span><br/>
रात पश्चिम दिशातिर भाग्यो<br/>
<span class="mw-poem-indented" style="display: inline-block; margin-inline-start: 2em;">अन्धकार उसको पछि लाग्यो ।</span><br/>
लोकमा छ दिनको अब पालो<br/>
<span class="mw-poem-indented" style="display: inline-block; margin-inline-start: 2em;">देखियो गगन केहि उज्यालो ।</span><br/>
<br/>
<span style="display:inline-block; text-align:center; width:100% ;">(२)</span><br/>
विश्वमा न त समस्त उज्यालो<br/>
<span class="mw-poem-indented" style="display: inline-block; margin-inline-start: 2em;">अन्धकार न  त पूर्ण छ कालो ।</span><br/>
पुण्य-पाप-मय-जीवन-सङ्गी-<br/>
<span class="mw-poem-indented" style="display: inline-block; margin-inline-start: 2em;">जीव झैँ जगत भो दुइरङ्गी ॥</span><br/>
<br/>
<span style="display:inline-block; text-align:center; width:100% ;">(३)</span><br/>
चन्द्र-बिम्ब गगनाऽऽन्तर-चारी<br/>
<span class="mw-poem-indented" style="display: inline-block; margin-inline-start: 2em;">मन्द मन्द मलिनाऽऽकृति-धारी ।</span><br/>
हेर अस्तगिरिका शिर पारि<br/>
<span class="mw-poem-indented" style="display: inline-block; margin-inline-start: 2em;">देखियो दबिनलाइ तयारी ॥</span>
</p>
</div>
<p> <span/>
</p>
<div class="poem">
<p><span style="display:inline-block; text-align:center; width:100% ;">(४)</span><br/>
मोति झैँ चहकिला ग्रह, तारा<br/>
<span class="mw-poem-indented" style="display: inline-block; margin-inline-start: 2em;">जो थिए तिनि लुके अब सारा ।</span><br/>
खालि एक दुइटा अवशिष्ट<br/>
<span class="mw-poem-indented" style="display: inline-block; margin-inline-start: 2em;">शिष्ट झैँ मधुर कान्ति-विशिष्ट ॥</span><br/>
<br/>
<span style="display:inline-block; text-align:center; width:100% ;">(५)</span><br/>
शीतलो कमल-सौरभधारी<br/>
<span class="mw-poem-indented" style="display: inline-block; margin-inline-start: 2em;">वेगहीन हलुका सुखकारी ।</span><br/>
मन्द मारुत मनोहर आयो<br/>
<span class="mw-poem-indented" style="display: inline-block; margin-inline-start: 2em;">धन्य हो ! प्रकृतिको महिमा यो ॥</span><br/>
<br/>
<span style="display:inline-block; text-align:center; width:100% ;">(६)</span><br/>
दूरसम्म सुनिने कुखुराको<br/>
<span class="mw-poem-indented" style="display: inline-block; margin-inline-start: 2em;">उच्च दीर्घतर सुन्दर डाको ।</span><br/>
घन्न कर्णपुटमा घनकन्छ<br/>
<span class="mw-poem-indented" style="display: inline-block; margin-inline-start: 2em;">जोसुकै पनि बलाद्‌ बिउँझन्छ ॥</span><br/>
<br/>
<span style="display:inline-block; text-align:center; width:100% ;">(७)</span><br/>
रागपूर्ण सुख पूर्व दिशाको<br/>
<span class="mw-poem-indented" style="display: inline-block; margin-inline-start: 2em;">देखियो चहकदार मजाको ।</span><br/>
साऽऽनुराग उसका छन वश्य<br/>
<span class="mw-poem-indented" style="display: inline-block; margin-inline-start: 2em;">काखमा तरुण भानु अवश्य ॥</span>
</p>
</div>
<p> <span/>
</p>
<div class="poem">
<p><span style="display:inline-block; text-align:center; width:100% ;">(८)</span><br/>
लाल पङ्कज फुल्यो ढकमक्क<br/>
<span class="mw-poem-indented" style="display: inline-block; margin-inline-start: 2em;">खुम्चियो कुमुदचाहिँ टपक्क ।</span><br/>
लोकमा उदय वा सुख चैन<br/>
<span class="mw-poem-indented" style="display: inline-block; margin-inline-start: 2em;">एकनास कहिल्यै रहँदैन ॥</span><br/>
<br/>
<span style="display:inline-block; text-align:center; width:100% ;">(९)</span><br/>
गोप-वर्ण दधिमन्थन-कारी<br/>
<span class="mw-poem-indented" style="display: inline-block; margin-inline-start: 2em;">नेति पक्रिकन पाउ पसारी ।</span><br/>
मान्थदण्डकन तान्दछ भारी-<br/>
<span class="mw-poem-indented" style="display: inline-block; margin-inline-start: 2em;">शब्दले जलदको भ्रम पारी ॥</span><br/>
<br/>
<span style="display:inline-block; text-align:center; width:100% ;">(१०)</span><br/>
काखिमा जल लिन घटधारी<br/>
<span class="mw-poem-indented" style="display: inline-block; margin-inline-start: 2em;">मन्द मन्द गरदै गफ भारी ।</span><br/>
पानि-घाटतिर जान तयारी<br/>
<span class="mw-poem-indented" style="display: inline-block; margin-inline-start: 2em;">देखिए सरस नागर नारी ॥</span><br/>
<br/>
<span style="display:inline-block; text-align:center; width:100% ;">(११)</span><br/>
भस्म, दर्भ, तिल, जौ, फुल-पाती<br/>
<span class="mw-poem-indented" style="display: inline-block; margin-inline-start: 2em;">पात्र, चर्म, सब ली बहुभाँति ।</span><br/>
ब्राह्मणाऽदिक बसे दृढचित्त<br/>
<span class="mw-poem-indented" style="display: inline-block; margin-inline-start: 2em;">घाटमा नियत-कृत्य-निमित्त ॥</span>
</p>
</div>
<p> <span/>
</p>
<div class="poem">
<p><span style="display:inline-block; text-align:center; width:100% ;">(१२)</span><br/>
पोलने विकट भानु हराए<br/>
<span class="mw-poem-indented" style="display: inline-block; margin-inline-start: 2em;">शान्त शीतकर बल्ल उदाए ।</span><br/>
भन्दछे मनमनै स्मृतिहीना<br/>
<span class="mw-poem-indented" style="display: inline-block; margin-inline-start: 2em;">चक्रवाक-वनिता अति-दीना ॥</span><br/>
<br/>
<span style="display:inline-block; text-align:center; width:100% ;">(१३)</span><br/>
<sup class="reference" id="cite_ref-1"><a href="#cite_note-1"><span class="cite-bracket">[</span>१<span class="cite-bracket">]</span></a></sup>निष्प्रपञ्च प्रलयाऽऽकृति-धारी<br/>
<span class="mw-poem-indented" style="display: inline-block; margin-inline-start: 2em;">नीदको जटिल जाल उघारी ।</span><br/>
फेरि कर्मपथमा दुनियाँले<br/>
<span class="mw-poem-indented" style="display: inline-block; margin-inline-start: 2em;">सुस्त सुस्त पद राखन थाले ॥</span>
</p>
</div>
</div>
</div>
<div class="mw-references-wrap"><ol class="references" lang="ne">
<li id="cite_note-1"><span class="mw-cite-backlink"><a href="#cite_ref-1">↑</a></span> <span class="reference-text">यो कविता क्रियामा हलन्त नगर्ने नियम भएको वेलामा नेपाली क्लासमा पढ्ने बालकहरूका निमित्त लेखिएको हो ।  -लेखक</span>
</li>
</ol></div>
</div>
  </body>
</html>
